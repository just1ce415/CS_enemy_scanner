Висновок до проекту

Протягом семестру перед нами стояло завдання розробити програму, яка за допомогою використання API полегшила би життя гравцям CS:GO.
Спочатку ідей було три: грандіозна, але складна в реалізації; нудна, але проста в реалізації; середньої складності.
Зупинились ми на останній, а саме веб-сайт, який використовуючи статистику опонента допомагатиме гравцю досягати хороших результатів.
Статистика ця отримувалась за допомогою SteamAPI шляхом введеня посилань на профіль у Steam інших гравців.
Здавалось би, що ідея не нова і таких сайтів уже занадто багато, однак не все так просто. Крім аналізу статистики наша веб-сторінка приймає від користувача 
дані про результат попереднього раунду і проводить власні обчислення, після чого підказує гравцю вигідніший варіант дій.
В цілому хочу сказати, що нам вдалось реалізувати ідею проекту. На початку планувалось розробити окрім сайту телеграм-бота, який був би простішою 
версією веб-сторінки, однак ми зіткнулися з певними труднощами, а тому цю задумку відмінили. Передбачалась також можливість
побачити, які позиції найчастіше займає певний гравець за допомогою heatmaps. Однак, як вже заведено, проблеми реалізації цього відштовхнули нас.
Крім цього, у вказівках до виконання кожного з етапів не вистачало реалізації чогось. Тобто, декілька
етапів ми виконували таку роботу, як оформлення репозиторію (Wiki), створення схем, та інше. Через це команда
була розподілена на дві частини: перша робила акцент на репозиторії, інша – на створенні власне софту (тобто
логіки аналізатора, створення ADT та сайту). Не зважаючи на такий поділ, запланований обсяг роботи був
виконаний у повному обсязі, а невиконані складові ще на початку роботи були під графом additional. Я задоволений результатом виконання проекту,
адже це цінний досвід роботи в команді з різними людьми, організації праці, роботи з GitHub, python, html, css. Свій внесок під час роботи над цим проектом
оцінюю в 20%. Я був одним із співзасновників початкової ідеї, займався аналізом інформації і редагуванням Wiki, README,
брав участь у фінальному підгоні коду, його оптимізації, документуванні. Був відповідальний за частину тестових модулів та презентацію.
